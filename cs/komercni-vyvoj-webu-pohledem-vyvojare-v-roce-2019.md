Komerční vývoj webu pohledem vývojáře v roce 2019
=================================================

> id: "ecdb9422-0fcc-4ac7-981d-c4c8355861ef"
> slug:
> 	cs: komercni-vyvoj-webu-pohledem-vyvojare-v-roce-2019
> 
> publicationDate: "2020-07-26 12:00:00"
> mainCategoryId: "483db7b7-5699-41fb-ba0b-d2b653bacd1f"

Po pěti letech na volné noze a vývoji nejrůznějších webů jak přes agentury, doporučení, klienty získanými z historie nebo jen náhodou se dostávám do pozice určité flustrace. Pochopil jsem, že pokud chcete dodávat **kvalitní weby, není to jen o validním HTML** a šabloně, často je za tím mnohem víc. Tento článek popisuje konkrétní faktory, na které si na základě zkušeností dávám velký pozor a jak razantně zvýšit svoji hodnotu na trhu práce. Článek chápejte spíše jako sbírku postřehů a doporučení, *použití je na vlastní nebezpečí* a jsem otevřen další diskusi.

Začátky komerční spolupráce přes agentury
-----------------------------------------

Pokud člověk začíná jako webový vývojář a chce řešit webové projekty a do toho získávat zkušenosti, je často v dost nepříjemné situaci. Jako nejlepší řešení se mi v té době zdálo navázat B2B spolupráci s agenturou, která spravuje své klienty a já jako vývojář budu odbavovat konkrétní úkoly, které připraví account manager.

**Tento přístup je naprosto v pořádku** a určitě bude mnoha lidem dlouhodobě vyhovovat (některým možná i celý život), protože samotný vývojář nemá skoro žádnou zodpovědnost, nemusí mít kontakty a stačí jen plnit úkoly, proto jsem si časem uvědomil, že tento způsob vývoje má řadu nevýhod.

Rád bych prezentoval některé z nich:

- Člověk se dostane velmi rychle k vysokým výdělkům *(programátor po roce praxe může v Praze v roce 2019 vydělávat až 50 000 Kč měsíčně)*, což velmi podporuje utrácení
- Časem se z práce stane nudná rutinna, protože vývojář dosáhne všech klíčových znalostí v oboru a není se skoro kam posouvat, kromě přidávání pár technologií jednou za rok
- Protože se firmy snaží převážně maximalizovat zisk a ušetřit na nákladech, používají se starší ověřené technologie, díky kterým se vývíjí rychle a drží se podpora i pro více než 7 let starý kód jenom proto, že je **příliš drahé fungující věci předělávat**
- Dlouhodobě to je **cesta do krysího závodu**, protože takto sice vzniká relativně vysoký příjem, ale rozhodně ne pasivní

Závěrem rozhodně není, že spolupráce s agenturou nedává smysl — záleží na úhlu pohledu, hodnotách a cílech každého jednotlivce. *Zjistil jsem, že moje primární motivace nejsou peníze, proto jsem hledal další možnosti*.

Vlastní projekty s klienty napřímo
----------------------------------

Během života jsem získal několik stálých klientů, kterým spravuji dlouhodobě weby a jsou za to relativně slušné poplatky. Proti spolupráce s agenturou zde chybí jistota měsíčního příjmu, protože se úpravy provádí zpravidla jednou za čas, když klient zrovna něco potřebuje a vývojář musí řešit mnoho omezení.

Zkušenost ukazuje, že existuje mnoho faktorů, na které si musím dávat pozor. Ty nejdůležitější:

- **Spolupráci s klientem nezastupuje žádná firma**, takže si smlouvy, veškeré dohody, jednání, způsob odměňování, dodávání, technickou podporu a další věci **řeší vývojář sám**
- Nudnou a **rutinní práci mohu snadno delegovat**
- Pokud jde o klienta s technicky jednoduchým webem, lze většinu práce delegovat na levné juniory (typicky **studenty středních škol**) a tím se postupně zbavovat Krysího závodu a vzniká do určité míry pasivní příjem, ale **za cenu relativně velkého rizika**
- Když se něco rozbije, špatně se odhadne rozpočet, nebo nastane jiná **fatální chyba, není se na koho obrátit** a vývojář si musí všechno vyřešit sám (a to klidně i když má dovolenou)
- *Takto lze spravovat většinou jen malé klienty, protože pro větší byznys je potřeba stabilita firmy bez ohledu na peníze*

Poslední bod je jen teorie, protože se mi životní náhodou podařilo spolupracovat se středně velkým klientem a řešit složitější projekt, který odbavuje desítky objednávek každý den. **Není to ale častý případ**, protože zde zafungoval spíše **princip postupného budování brandu a vlastní společnosti**.

Budování vlastní značky / společnosti
-------------------------------------

Velmi se mi líbí myšlenka [Cashflow kvadrantu](https://www.youtube.com/watch?v=bC1ScfCny38) od [Roberta Kiyosakiho](https://cs.wikipedia.org/wiki/Robert_Kiyosaki), která říká, že jedna z mála možností, jak se dostat k finanční svobodě je přesunout se z role zaměstnance / životnostníka do role majitele firmy nebo investora. [Investice jsou skvělá věc](https://www.youtube.com/watch?v=SlUBLaXaIc4), ale kdo v dnešní době, když je třeba 5 let po škole a řeší si celé financování sám, má dostatek prostředků stát se investorem? **Vlastně úplně všichni, ale je potřeba změnit paradigma**.

Díky literatuře a [kurzům osobního rozvoje](https://www.youtube.com/watch?v=J9yw1gQq4RI) jsem si uvědomil, že i jediná hodina mého času má vyšší hodnotu, než kterou je schopna zaplatit i ta nejbohatší firma v Praze. Nevěříte? Možná jste jen ještě v první fázi, před změnout přístupu k životu.

V tomto směru (přiznávám) mě ovlivnila dost kniha Ne! [Já nic nechci!](http://www.janicnechci.cz/) od Jana Laibla, kterou tímto doporučuji jako absolutní základ do profere obchodníka, přemýšlení o životě, vztazích a financování. Honza v knize popisuje, že jsme vlastně všichni obchodníci, a to nejen v práci, ale i ve svém soukromém životě, protože pokud někdo říká, že by nikdy nic neprodával, tak vám právě prodává svůj osobní názor… *a co víc, neprodává, přímo ho tlačí bez diskuse a dalších otázek* — ale to si přečtete přímo v knize sami.

Obecně by se dalo říct, že jsem se v určité fázi života dostal do fáze, kdy bych mohl vyvíjet téměř libovolnou aplikaci, pracovat v téměř libovolném týmu, na kterých bych se do měsíce adaptoval a všechno by to bylo jenom o honbě za co nejlepší hodinovkou. Ale teď přichází ta správná otázka: [Co z toho nakonec bude?](https://www.youtube.com/watch?v=J9yw1gQq4RI&t=7s) Peníze, které stejně utratím? Další firma do životopisu, aby mě vzali v další firmě, kde dostanu o stovku na hodinu víc, kterou bych stejně dostal? Nebo jen [o krok blíž k infarktu](https://blog.freelo.cz/david-grudl-jak-ho-neznate-aneb-infarktovy-vyvoj-open-source/), který na každého programátora stejně čeká?

Při cestách do zahraničí jsem byl dlouhé hodiny zavřený v letadle offline a měl jsem možnost přemýšlet bez externího vyrušování.

Zkuste se sami sebe zeptat:

- Jaké máte životní hodnoty?
- Jaké máte cíle, kterých chcete dosáhnout? (bez ohledu na to, jestli na tom zrovna pracujete)
- Chcete celý život pracovat jako průměrný člověk až do důchodu a pak žít z toho mála?
- Bude Vám důchod stačit? Pokud ne, co se s tím dá udělat?
- Jste už v Krysím závodě? A jak z něho ven? Těžko, co…
- Přemýšlíte v životě o tom, co děláte, nebo prostě jen vykonáváte a ono to pak nějak dopadne?
- Investujete sami do sebe, osobního rozvoje, PR, …? A chcete víc?
- Pracujete za odpovídající hodinovku? A není to málo?

Otázek jsou ještě doslova stovky a řešíme je na osobních konzultacích a trénincích. Pokud si chcete individuálně popovídat na podobná témata, pojďme se domluvit na osobní schůzku v Praze.

Praktickým závěrem je určité uvědomnění, jak to v životě chodí a že prodávat sám sebe za hodinovou sazbu může být krátkodobé řešení momentální situace, ale dlouhodobě to nevede k dosáhnutí specifických životních cílů. Pokud chcete efektivně zlepšovat svůj životní stav, není dobrý nápad začít více šetřit… ba právě naopak, investovat a vydělávat víc.

Momentální reálný důsledek je kompletní redesign mých klíčových webů, což je osobní vizitka, která v současné době propaguje osobnost a [životopis](https://baraja.cz/zivotopis). Druhým webem je PHP Manuál, díky kterému získávám velmi kvalitní kontakty na reálné vývojáře, kteří řeší reálné problémy. Můj dobrý kamarád Pavel Renčín (a mimojiné spisovatel řady románů, které brzy zrecenzuji) říkal, že na lidi dobře fungují příběhy a tomto má velkou pravdu. Doslova měsíc po spuštění nového webu s životopisem a osobním příběhem se začaly zlepšovat nabídky, které mi denně chodí do mailu. Místo nabízení pracovních pozic pro přední firmy chodí nabídky pro práci jako team leader nebo společník ve startupu.

Že je toto práce snů? Vlastně asi ano, ale kdo by chtěl pracovat? :D Resp. práce je super, ale opět vede ke Krysímu závodu a tomu snad nejhoršímu obchodu, který kdy lidstvo vymyslelo, za který bychom se měli všichni stydět — tedy **výměny času za peníze**… jakože vážně? To si jako můžete za pár korun *(které stejně nemají dlouhodobě hodnotu, protože důležité je cashflow)* koupit část někoho života? Čas, který uplyne a už mu ho nikdo nevrátí? **V práci trávíme skoro třetinu života** — šílenost.

Řešení těchto otázek nechám pro tento okamžik otevřené. Líbí se mi však myšlenka [pasivního příjmu](https://mladyinvestor.cz/pasivni-prijem/), tvorby vlastních produktů, určitá forma krabicových řešení, delegace práce i zdrojů a další velké myšlenky, které probereme společně příště.

Budu rád, když navštívíte můj nový [osobní web](https://baraja.cz/) a pokud jste webový vývojář, tak věřte, že web není jenom o tom, napsat validní HTML. Je hlavně o tom, že musí prodávat, poskytovat svému majiteli hodnotu a šetřit čas. **Proto si vás také najímá**.
