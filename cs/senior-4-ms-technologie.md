Technologie od Microsoftu
=========================

> id: "a1f374d8-d05b-44d7-a0eb-abf8018b37af"
> slug:
> 	cs: senior-4-microsoft-technologie
>
> publicationDate: "2023-02-11 14:15:00"
> mainCategoryId: 8b6e2597-bee1-45d5-b0bf-48ccb2d0d94a

Jedna z věcí, kde jsem se v životě šeredně mýlil, je názor na společnost Microsoft.

V mládí jsem používal Windows XP na starém stolním počítači, a pak si za první peníze koupil notebook s Linuxem (Ubuntu), protože mi Windows z uživatelského hlediska a výkonu nevyhovoval. Pak jsem ale objevil další aplikace a kompletní řešení pro firmy, jako je třeba přihlášení přes AD, Office, Outlook, Teams, později MS koupil a výrazně zlepšil GitHub, navrhli a dotáhli úžasný jazyk TypeScript, a našel bych řadu dalších oblastí.

Pro vás jako pro tým to má různé dopady. Provozovaný operační systém může mít každý uživatel/vývojář dle vlastního výběru, tam nemusíte řešit nic. Co ale stojí za úvahu, to jsou globálně používané nástroje nejen v rámci týmu, ale taky v rámci celé firmy, případně v rámci více firem, které spravujete.

Po delší analýze a konzultaci s přáteli, kterým věříte, vám vyjde, že by dávalo smysl zavést Teams a přemigrovat z GitLabu na GitHub. Na druhou stranu vás to bude stát měsíční náklady navíc.

Jak se rozhodnete?

1. Uznáte, že některé produkty od MS dávají smysl, a postupně přejdete.
2. Zkusíte oboje, protože nevíte, jaká bude realita v běžném provozu.
3. Nebudete dělat nic, protože současné řešení taky stačí.
4. Zavedete Teams jen jako volitelnou nadstavbu, ale v core týmu zůstanete například u Slacku.
5. Jiné řešení...
